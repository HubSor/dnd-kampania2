- Igor
- Drakon
- Bard
	- College of Lore
- Custom

# Backstory
## Przed kampanią
Urodzony jako Krialdrish Iorquull w [[Drakonia]]. Był odmieńcem, który charakteryzował się słabszą budową ciała od swoich rówieśników. Wyróżniało go to, że jako jedyny z klanu nie pałał miłością do sztuk walki ani surowego wysiłku fizycznego wzmacniającego ciało. Zamiast tego lubował się w muzyce.

Z biegiem lat różnice pomiędzy nim a resztą klanu były coraz bardziej widoczne, co sprawiło, że był traktowany gorzej i patrzono na niego z góry. Niejednokrotnie myślał o odejściu, lecz przy klanie trzymało go przywiązanie do miejsca wychowania i jeden z artefaktów trzymany w strzeżonym magazynie, [[Lira Cli]].

Dla drakonów nie miało większego znaczenia, czym jest. Ważne było jedynie to, że oni go mają, a nie ktoś inny. Dla Balladino lutnia miała jednak inne znaczenie – była wspaniała i marzył o tym, żeby kiedyś na niej zagrać, choćby przez chwilę. Niestety, drakoni nie mieli zamiaru dawać swojego artefaktu komuś, kogo ledwie uważali za członka klanu. Jedyne, co powstrzymywało ich przed wygnaniem Balladino, była lojalność i honorowość ich rodu, lecz nawet ona nie była w stanie przykryć niesmaku wobec bohatera.

Pewnego wieczoru Balladino uznał, że czas podjąć decyzję – albo zostanie z klanem, żyjąc w cieniu, może spłodzi dziecko i potem umrze, albo weźmie los w swoje ręce i ucieknie w poszukiwaniu miejsca, które mógłby uznać za dom. Wybór, którego miał dokonać, zżerał go od środka. Nie mógł spać w nocy, był rozdarty na pół. Przeważyła jedna rzecz – jeśli postanowi uciec, to może uda mu się także zabrać ze sobą lutnię, która zapełni smutek w sercu po opuszczeniu klanu. Wyrwał się w nocy i wykradł lutnię, lecz szybko został zauważony. Mimo że był mniejszy i słabszy od swoich towarzyszy, był szybszy, co pozwoliło mu uciec i zacząć życie na nowo.

Następne lata spędził głównie na hulakach w różnych karczmach i zamtuzach, zdobywają pieniądze na życie grając na [[Lira Cli]].